---
title: Uvod v odkrivanje znanj iz podatkov
date: 2019-03-18T11:21:00.000Z
bgImage: /uploads/agreement-2642610_1920.jpg
type: izobrazevanjaZaPodjetja
tagsIzobrazevanjaZaPodjetja:
  - Data Mining
  - Machine Learning
izvajalci:
  - Blaž Zupan
  - Ajda Pretnar
---
Uvod v odkrivanje znanj iz podatkov je prvi korak v svet podatkovne analitike. Izobraževanje je namenjeno popolnim začetnikom, ki želijo spoznati osnovne metode strojnega učenja s pomočjo vizualizacij ter interaktivne predstavitve algoritmov. Postopkov se bomo učili brez programiranja in matematike, po izobraževanju pa boste lahko samostojno zgradili in uporabili analitični delotok. Izobraževanje je praktično, z delom na konkretnih primerih. Sami se boste preizkusili v analizi na novih podatkih. Brez dolgočasnih PowerPointov.

#### Vsebina:

* Raziskovanje podatkov in vizualizacije.
* Hierarhično razvrščanje v skupine.
* Razlaganje skupin, odkrivanje osamelcev.
* Metoda k-voditeljev.
* Projekcije, MDS.
* Segmentacija strank.

#### Za koga?

Za vse, ki jih veseli delo s podatki in bi radi naredili korak dlje od preprostih statistik.

#### Po izobraževanju boste:

* Poznali dve metodi za odkrivanje skupin v podatkih.
* Bili sposobni sami gručiti nove podatke in odkrite gruče razložiti.
* Znali odkriti osamelce v podatkih in preveriti kvaliteto gručenja.

#### Predznanja:

Ni potrebnih predznanj.

#### Trajanje:

* 5 šolskih ur
