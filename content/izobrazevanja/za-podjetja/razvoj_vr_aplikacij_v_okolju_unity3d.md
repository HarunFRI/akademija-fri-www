---
title: Razvoj VR aplikacij v okolju Unity3D
date: 2019-04-18T23:00:00.000Z
bgImage: /uploads/agreement-2642610_1920.jpg
type: izobrazevanjaZaPodjetja
tagsIzobrazevanjaZaPodjetja:
  - Computer Graphics
izvajalci:
  - Ciril Bohak
---
Navidezna resničnost (VR) se vse bolj vključuje v naš vsakdan, še posebej s prihodom samostojnih naprav VR, ki niso vezane na uporabo telefona ali računalnika. Z vse večjim krogom uporabnikov pa se veča tudi potreba po dobrih in smiselnih aplikacijah, ki s pomočjo navidezne resničnosti predstavijo izbrano vsebino. V okviru izobraževanja bomo spoznali čiste osnove razvoja aplikacij za navidezno resničnost v okolju Unity3D. Glavni cilj izobraževanja je tako udeležence seznaniti s tehnologijo navidezne resničnosti in z osnovami razvoja ustreznih aplikacij. Spoznali se bomo s sistemom HTC Vive, enega izmed bolj popularnih sistemov za navidezno resničnost. Tekom delavnice bomo spoznali na kaj moramo paziti pri razvoju VR aplikacij.

#### Namen:

V izdelavi.

#### Vsebina:

Razvoj aplikacij za VR bomo spoznavali v navezavi z orodjem Unity3D:

* pregled osnov uporabe orodja Unity3D,
* spoznavanje z navidezno resničnostjo,
* osnove delovanja sistemov za navidezno resničnost,
* enostavna aplikacija za navidezno resničnost,
* interakcija v navidezni resničnosti,
* načrtovanje prostora in akcij v navidezni resničnosti,
* omejitve pri implementaciji.

#### Za koga?

Izobraževanje je namenjeno tistim, ki še niso razvijali aplikacij za VR in si želijo pridobiti takšne izkušnje.

#### Po izobraževanju boste ...

... razumeli osnove delovanja sistemov za navidezno resničnost.
... znali razviti lastno VR aplikacijo za različne sisteme navidezne resničnosti.
... znali načrtovati ustrezne ideje za realizacijo v navidezni resničnosti.
... poznali možne načine interakcije v sistemih za navidezno resničnost.
... poznali omejitve na katere je potrebno paziti pri razvoju aplikacij za VR.

#### Predznanja:

Za udeležbo je pričakovano osnovno poznavanje okolja Unity3D (po dogovoru, se lahko delavnica razširi in zajame tudi potrebno predznanje).

#### Trajanje:

* 1-2 x 6 šolskih ur
* Delavnica je lahko prilagojena za tiste, ki okolja Unity3D še ne poznajo (2 dni) ali tiste, ki že poznajo osnove okolja in si želijo znanje dodatno nadgraditi (1 dan).
