---
title: Uvod v umetno inteligenco in strojno učenje
date: 2019-04-18T23:00:00.000Z
bgImage: images/background/page-title.jpg
type: izobrazevanjaZaPodjetja
tagsIzobrazevanjaZaPodjetja:
  - AI
  - Machine Learning
izvajalci:
  - Igor Kononenko
  - Petar Vračar
---
Na izobraževanju bomo razjasnili razliko med človeško in računalniško inteligenco ter spoznali strojno učenje kot temelj umetne inteligence. Poglobili se bomo tudi v delovanje algoritmov strojnega učenja ter prikazali prednosti in slabosti posameznih pristopov. Pri tem je dobrodošlo, da udeleženci na vaje prinesejo tudi svoje podatke, ki bi jih želeli analizirati z algoritmi strojnega učenja, sicer pa se praktične vaje izvajajo na javno dostopnih podatkih. 

#### Vsebina:

* UVOD IN PREGLED PODROČJA
  * kaj je (umetna) inteligenca in kaj je (strojno) učenje; 
  * razlika med človekom in strojem; odkrivanje zakonitosti iz podatkov; 
  * nadzorovano učenje: klasifikacija in regresija; 
  * pregled aplikacij;
  * osnovni principi in ocenjevanje strojnega učenja.
* OSNOVNE METODE STROJNEGA UČENJA
  * predprocesiranje in vizualizacija podatkov; 
  * odločitvena in regresijska drevesa; 
  * K najbližjih sosedov, lokalno utežena regresija, Naivni Bayesov klasifikator, linearna regresija.
* NAPREDNE METODE STROJNEGA UČENJA
  * učenje ansamblov,
  * bagging, boosting, naključni gozdovi,
  * umetne nevronske mreže,
  * predstavitev znanja,
  * bayesovsko učenje, Bayesove verjetnostne mreže,
  * nenadzorovano učenje: asociacije, gručenje, povezovalna pravila.
* VSEBINA VAJ
  * uvod v statistični paket R, ki je namenjen analizi podatkov z različnimi metodami strojnega učenja,
  * priprava učne množice,
  * Klasifikacija.
  * učenje z ansambli.
  * regresija, nenadzorovano učenje.

#### Za koga?

Izobraževanje je namenjeno vsem, ki:

* jih zanima, kako se lahko računalniki učijo in ali so računalniki inteligentni, kakšna je razlika med človekom in strojem.
* bi radi zvedeli, kaj zmore danes strojno učenje in umetna inteligenca.
* bi želeli spoznati, kako iz podatkov potegniti koristno znanje.
* bi radi naredili prvi korak k uporabi podatkov za napovedovanje/odločanje.

#### Po izobraževanju boste ...

... poznali temeljne principe in zmožnosti, ki jih nudi strojno učenje.

... vedeli, kako umetno inteligenco uporabiti pri reševanju težkih problemov.

#### Predznanja:

Posebna predznanja niso potrebna.

#### Trajanje:

* 3 x 3 šolske ure predavanj in 2 x 6 šolskih ur praktičnih vaj na računalnikih.
