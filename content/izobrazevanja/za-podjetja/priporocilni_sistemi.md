---
title: Priporočilni sistemi
date: 2019-04-18T23:00:00.000Z
bgImage: /uploads/agreement-2642610_1920.jpg
type: izobrazevanjaZaPodjetja
tagsIzobrazevanjaZaPodjetja:
  - AI
  - Data Mining
  - Machine Learning
izvajalci:
  - Marko Robnik Šikonja
  - Matjaž Kukar
  - Slavko Žitnik
---
Sodobni splet si je nemogoče zamisliti brez priporočilnih sistemov, saj zmanjšujejo informacijsko preobremenitev in uporabniku omogočajo ogled/uporabo/nakup izdelkov/storitev, ki bi mu utegnili biti všeč, vendar jih sicer zaradi preobilne izbire skoraj gotovo ne bi našel. Pri tem za učinkovito delovanje uporabljajo različne tehnike s področja podatkovnih tehnologij, umetne inteligence in strojnega učenja. 

#### Vsebina:

* Splošna motivacija in ideja priporočanja.
* Priporočanje s sodelovanjem.
* Priporočanje po vsebini.
* Priporočanj na podlagi znanja.
* Hibridno priporočanje.
* Vrednotenje priporočilnih sistemov.
* Primeri velikih priporočilnih sistemov.
* Praktično delo:
  * Prenos primerov s spleta in hranjenje v podatkovni bazi.
  * Samostojna implementacija preprostega priporočilnega sistema s sodelovanjem (na podlagi uporabnikov ali izdelkov) z uporabo iskanja najbližjih sosedov in z uporabo matrične faktorizacije.
  * Izvedba priporočilnega sistema z uporabo predpripravljenih knjižnic.
  * Implementacija priporočilnega sistema znotraj podatkovne baze.

#### Za koga?

Izobraževanje je primerno predvsem za vodstvo in zaposlene, ki določajo strategijo podjetja, za odločevalce, podatkovne analitike in podatkovne inženirje ter zaposlene v marketingu. Za vse, ki imajo opravka s podatki.

#### Po izobraževanju boste ...

... znali uporabiti najpomembnejše pristope k priporočanju. 

... vedeli, kako se na podlagi konkretnega poslovnega problema odločiti, katerega uporabiti.

#### Predznanje:

* Poznavanje programskega jezika Python.
* Osnovno poznavanje konceptov in orodij za delo s podatki v Pythonu (Pandas, Numpy, SciPy).
* Osnovno poznavanje relacijskih podatkovnih baz in strukturiranega povpraševalnega jezika za delo s podatkovnimi bazami (SQL).
* Poznavanje povezljivosti Pythona in podatkovnih baz.

#### Trajanje:

* Krajša izvedba: 9 ur predavanj, 6 ur praktičnega dela (3 dni).
* Daljša izvedba: 15 ur predavanj, 10 ur praktičnega dela (5 dni).
