---
title: WebGL od začetka
date: 2019-04-18T23:00:00.000Z
bgImage: /uploads/agreement-2642610_1920.jpg
type: izobrazevanjaZaPodjetja
tagsIzobrazevanjaZaPodjetja:
  - Computer Graphics
izvajalci:
  - Žiga Lesar
---
Dandanes zahtevne grafične aplikacije delujejo tudi v spletnih brskalnikih predvsem po zaslugi vmesnika WebGL. Običajno se WebGL uporablja za 3D vizualizacije, primeren pa je tudi za bolj splošno vzporedno računanje (npr. strojno učenje). Medtem ko se začetni tečaji v glavnem osredotočajo na osnove 3D grafike, je to izobraževanje namenjeno tistim, ki bi radi WebGL spoznali bolj podrobno. Čeprav WebGL slovi po svoji kompleksnosti in nedostopnosti za začetnike, ga boste tu spoznali v drugačni luči.

#### Vsebina:

* Motivacija s praktičnimi primeri.
* Pregled vmesnika WebGL.
* Prenos podatkov med CPE in GPE.
* Senčilniki.
* Optimizacija.
* Praktično delo.

#### Za koga?

Izobraževanje je namenjeno predvsem (toda ne izključno) tistim, ki:

* menijo, da JavaScript pogosto ni dovolj hiter,
* bi radi svojim spletnim stranem dodali posebne efekte,
* se pri svojem delu srečujejo z 2D ali 3D vizualizacijami,
* se ukvarjajo z računalniškimi igrami,
* bi radi strojno pospešili splošne računske naloge (npr. strojno učenje), ali
* bi radi, da njihove aplikacije delujejo na namiznih in mobilnih napravah.

#### Po izobraževanju boste ...

... razumeli natančno zgradbo vmesnika WebGL.

... znali strojno pospeševati poljubne računske naloge.

... znali uporabljati WebGL tudi za grafične aplikacije.

... lahko izdelovali hitre vzporedne aplikacije, ki delujejo v vseh sodobnih spletnih brskalnikih.

#### Predznanja:

Poznavanje jezika Javascript.

#### Trajanje:

* 2 x 4 šolske ure
