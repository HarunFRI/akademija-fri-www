---
title: Uvod v slikovno biometrijo
date: 2019-07-12T17:56:11.989Z
bgImage: /uploads/agreement-2642610_1920.jpg
type: izobrazevanjaZaPodjetja
tagsIzobrazevanjaZaPodjetja:
  - Computer Vision
  - Biometrics
izvajalci:
  - Peter Peer
  - Žiga Emeršič
---
Vsebina izobraževanja temelji na postopkih računalniškega vida, ki predstavljajo izhodišče večine biometričnih sistemov, ki imajo za vhod sliko. V okviru izobraževanja bodo vsebine predstavljene teoretično in praktično skozi dejanske primere in najnovejše implementacije, tudi globokega učenja. Modalnosti, ki bodo obdelane, se lahko določi skupaj s podjetjem.

### Vsebina:

* Biometrične modalnosti.
* Zgradba tipičnega biometričnega sistema.
* Razpoznava/verifikacija/identifikacija.
* Pogoji za korektno primerjanje sistemov (metrike, baze, protokoli, ogrodja).
* Uspešnost in uporabnost sistemov.
* Ključne modalnosti in delovanje sistemov:
  * **prstni odti**s in/ali 
  * **šarenica** in/ali 
  * **obra**z in/ali ...
* Večbiometrični sistemi/večmodalnost/fuzija.
* Ključni izzivi modalnosti/sistemov.

### Za koga?

Ciljna skupina so vsi, ki jih zanima visoko-tehnološki razvoj, raziskave in produkti na področju biometrije. Primarno je izobraževanje tako namenjeno tehničnemu kadru, ki želi razumeti delovanje in uspešnost biometričnih sistemov, so recimo njihovi uporabniki, integratorji ali razvijalci.

### Po izobraževanju boste …

… poznali ključne lastnosti posameznih biometričnih modalnosti.

… razumeli korake vsakega biometričnega sistema.

… znali določiti potrebne lastnosti za vpeljavo biometričnega sistema.

… znali pravilno meriti in primerjati uspešnost biometričnih sistemov.

… razumeli ključno terminologijo vsake modalnosti in uporabo le-te v realnih sistemih.

… razumeli prednosti in pomanjkljivosti posameznih modalnosti.

… znali združevati modalnosti za doseganje boljše učinkovitosti biometričnih sistemov.

… poznali ključne algoritme računalniškega vida v biometriji.

### Predznanja:

Če je izobraževanje večdnevno in vsebuje tudi samostojno razvojno delo na pripravljenih nalogah, potem je zahtevano predznanje programiranja. Za enodnevno izobraževanje predznanje ni potrebno.

### Trajanje:

* 6 šolskih ur (oziroma več po dogovoru)

- - -
