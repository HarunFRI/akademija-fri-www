---
title: Znanost o podatkih za podjetja
date: 2019-04-18T23:00:00.000Z
bgImage: /uploads/agreement-2642610_1920.jpg
type: izobrazevanjaZaPodjetja
tagsIzobrazevanjaZaPodjetja:
  - Data Mining
  - Machine Learning
izvajalci:
  - Blaž Zupan
  - Ajda Pretnar
---
Napredno izobraževanje, na katerem se bomo poglobili v delovanje algoritmov strojnega učenja ter ugotovili, kako le-ti delujejo. Z uporabo intuicije in preprostih primerov bomo prikazali prednosti in slabosti posameznih pristopov. Vsaka lekcija se konča s praktičnim primerom, kjer udeleženci preizkusijo svoje znanje na novih podatkih. Spoznali bomo najnovejše pristope znanosti o podatkih in strojnega učenja, ki so specifično namenjeni za poslovne probleme. Poudarek je na intuiciji. Nič zahtevne matematike, statistike ali programiranja. Izobraževanje je praktično. Delali bomo na primerih in študijah - nič dolgočasnih PowerPointov. 

#### Vsebina:

* Raziskovanje podatkov in predprocesiranje.
* Osnovne statistične analize, prikazane preko pametnih vizualizacij.
* Gručenje in segmentacija strank.
* Projekcije večdimenzionalnih podatkov.
* Odločitvena drevesa, naključni gozdovi, logistična regresija.
* Gradnja napovednih modelov in napovedovanje odhoda uporabnikov.
* Prekomerno prilagajanje in pogoste napake pri gradnji modelov.
* Kako pravilno napovedovati?
* Ocenjevanje modelov in mere uspešnosti.
* Napovedovanje na novih podatkih.

#### Za koga?

Za vse, ki jih veseli delo s podatki in bi radi naredili korak dlje od preprostih statistik.

#### Po izobraževanju boste:

* znali napovedovati odhod uporabnikov
* razumeli odločitve nekaterih klasifikatorjev
* bili sposobni oblikovati poslovne odločitve na podlagi modelov
* znali segmentirati stranke v skupine
* vedeli, kako razložiti skupine
* lahko samostojno oblikovali analitični delotok

#### Predznanja:

Ni potrebnih predznanj.

#### Trajanje:

* 2 x 5 šolskih ur
