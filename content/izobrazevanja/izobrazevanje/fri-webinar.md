---
title: "FRI WEBINAR: DIAGRAMI PRIMEROV UPORABE: PRVI KORAK V SVET UML-JA"
date: 2020-04-12T20:34:29.485Z
bgImage: /uploads/c75t9175.jpg
image: /uploads/notebook-2386034_1920.jpg
type: izobrazevanje
aktualno: true
preteklo: false
dateStart: 2020-04-12T20:34:29.505Z
dates:
  - 2020-04-21T15:00:00.000Z
prijavnica: https://www.eventbrite.com/e/102417236712
summary: Webinar predstavi osnove modelirnega jezika UML in njegovo uporabo s
  poudarkom na diagramih primerov uporabe, ki so osnovni diagrami za zapis
  funkcionalnosti sistema in nudijo visokonivojski pogled na sistem. Zaradi
  svoje enostavnosti omogočajo tudi nekoliko bolj formalen način komunikacije z
  naročnikom in usklajevanja zajetih uporabniških zahtev.
---
Univerzalni modelirni jezik UML uporabljamo tudi pri procesu izdelave programske opreme za modeliranje oz. predstavitev različnih vidikov želene programske rešitve. S tem omogočimo abstrakcijo sistema, tako da se lažje osredotočimo na rešitve posameznih delov problema, hkrati pa vzdržujemo konsistentni model celotnega sistema.

Webinar predstavi osnove modelirnega jezika UML in njegovo uporabo s poudarkom na diagramih primerov uporabe, ki so osnovni diagrami za zapis funkcionalnosti sistema in nudijo visokonivojski pogled na sistem. Zaradi svoje enostavnosti omogočajo tudi nekoliko bolj formalen način komunikacije z naročnikom in usklajevanja zajetih uporabniških zahtev. Na njih nato gradimo nadaljnji razvoj sistema. V okviru webinarja bomo spoznali postopek izdelave diagrama primerov uporabe na realnem problemu.

**Zakaj se udeležiti webinarja?**

Webinar je namenjen razvijalcem programskih rešitev, ki bi želeli spoznati osnove modelirnega jezika UML in osnovne diagrame za zapis uporabniških zahtev, tj. diagrame primerov uporabe. Lahko je zanimiv tudi za druge poslušalce (tudi neračunalničarje), saj bodo spoznali enega od načinov za grafični prikaz želenega delovanja sistema, kar jim lahko pomaga pri razumevanju in komunikaciji z razvijalci programskih rešitev.

**Izvajalka:** Viš. pred. dr. Alenka Kavčič

**Povezavo do webinarja boste prejeli na vaš e-mail naslov v torek, 21. aprila 2020, 30 minut pred pričetkom.**

**\*UDELEŽBA JE BREZPLAČNA.\***