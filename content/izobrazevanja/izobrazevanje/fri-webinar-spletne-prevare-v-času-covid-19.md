---
title: "FRI WEBINAR: Spletne prevare v času covid-19"
date: 2020-05-25T12:14:45.495Z
bgImage: /uploads/c75t9175.jpg
image: /uploads/notebook-2386034_1920.jpg
type: izobrazevanje
aktualno: true
preteklo: false
dateStart: 2020-05-28T15:00:00.000Z
dates:
  - 2020-05-28T15:00:00.000Z
prijavnica: https://www.eventbrite.com/e/106631688250
summary: Ker prevaranti nikoli ne spijo, bomo na webinarju pogledali v teorijo
  spletnih prevar, kakšno bomo zdrli o tipih prevar in se vprašali, zakaj nam
  hudič ne da miru, če ne kliknemo na tisto povezavo - vse take bomo zdrli, da
  nam bo za tisoč let dovolj. Pogledali bomo par primerov in se pogovorili o
  tem, kaj novega po svetu najdemo. So stare prevare najboljše? So nove sploh
  kaj drugačne? Je bolje, če narod misli, da mu vladajo bedaki, ali pa da mu
  vladajo pokvarjenci? Za piko odret, na koncu, bomo še malo tuhtali o tem, kaj
  narediti in kako se zlemu obraniti.
---
***Četrtek, 28. 4. 2020, od 17.00 do 18.00.***

Za hec bomo v tem opisu poskusili uporabiti čim več ljudskih rekov:

Prevaranti nikoli ne spijo, ker kot koprive, tudi oni ne pozebejo. In v času krize ima še hudič mlade, saj jih mora tudi on nahraniti. Ko smo v stiski, bi še toliko raje vedeli, da lahko tudi nam pade sekira v med, tudi če je vanj figurativno zamešana ebola. Na webinarju se bomo najprej dotaknili teorije, kakšno bomo zdrli o tipih prevar in se vprašali, zakaj nam hudič ne da miru, če ne kliknemo na tisto povezavo - vse take bomo zdrli, da nam bo za tisoč let dovolj. 

Ampak to ni vse, saj z golo roko se kače ne lovijo. Orodje imamo, zdaj pa še vajo naredimo. Pogledali bomo par primerov in se pogovorili o tem, kaj novega po svetu najdemo. So stare prevare najboljše? So nove sploh kaj drugačne? Je bolje, če narod misli, da mu vladajo bedaki, ali pa da mu vladajo pokvarjenci? 

Za piko odret, na koncu, bomo še malo tuhtali o tem, kaj narediti in kako se zlemu obraniti. 

**Zakaj se udeležiti webinarja?** 

Da vam ne bo dolgčas. Vsi poznamo tisto mitsko bitje, ki je nasedlo na prevaro. Verjetno to bitje živi skupaj s tistim bratrancem od sosedovega nečaka v tretjem kolenu. Tistim, ki je preživel, ko ga je z avtom odneslo v jezero samo zato, ker ni bil pripasan in je lahko splaval na površje. Resno, zakaj poslušati ta webinar? Zato, ker predavatelj sledi novostim v svetu prevar, da vam ni treba. Če vas tema zanima, se vklopite. 

**Izvajalec:** dr. David Modic (več na https://david.deception.org.uk)

**Povezavo do webinarja boste prejeli na vaš e-mail naslov v četrtek, 28. maja 2020, 30 minut pred pričetkom.**

**\*UDELEŽBA JE BREZPLAČNA.**