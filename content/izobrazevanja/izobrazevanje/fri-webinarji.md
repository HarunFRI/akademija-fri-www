---
title: FRI WEBINARJI
date: 2020-04-07T21:51:59.222Z
bgImage: uploads/page-title.jpg
image: /uploads/c75t9175.jpg
type: izobrazevanje
aktualno: false
preteklo: false
dateStart: 2020-04-07T21:51:59.255Z
summary: >-
  Na Fakulteti za računalništvo in informatiko UL smo pripravili skupek
  brezplačnih webinarjev. Z njimi vam želimo
---
### **Odkrijte bogastvo slovenskih narečij**

Slovenski jezik je zelo razčlenjen, saj pozna 7 narečnih skupin in preko 40 narečij in podnarečij. Jih poznate? Poznate njihove značilnosti?

Da bi približali slovenska narečja tudi širši javnosti (in hkrati nudili uporabno orodje za dialektologe) smo na FRI UL v sodelovanju s FF UL pripravili nekaj spletnih aplikacij za temo narečnega govora. Izpeljani projekti so pokazali priložnosti in izzive, ki jih nove tehnologije nudijo tudi na področju jezikoslovja. Znati jih moramo le izkoristiti.

Webinar predstavi dve spletni aplikaciji: Interaktivna karta slovenskih narečnih besedil (IKBN) in Slovar starega orodja v govoru Loškega Potoka (SSOLP). Osredotočili se bomo na funkcionalnosti obeh aplikacij ter predstavili možnosti, ki jih nudi vpeljava IKT v jezikoslovju, z vidika popularizacije področja in dostopnosti širši javnosti. Prikazan bo tudi primer odličnega interdisciplinarnega projekta, pri katerem so produktivno sodelovali strokovnjaki s področij računalništva (razvijalci spletne aplikacije), grafičnega oblikovanja (celostna podoba aplikacije in multimedijski elementi) in jezikoslovja (priprava vsebine).

**Zakaj se udeležiti webinarja?**

Webinar je namenjen vsem, ki jih zanima odkrivanje narečnih posebnosti slovenskega jezika, še posebej pa morebitnim strokovnim uporabnikov predstavljenih spletnih aplikacij, kot so študenti slovenistike, učitelji slovenščine in dialektologi.

Izvajalka: viš. pred. dr. Alenka Kavčič

*\*Četrtek, 16. 4., ob 17.00.*

PRIJAVI SE [TUKAJ](https://docs.google.com/forms/d/e/1FAIpQLSfE5Zu66HVbsILUIwPI6NMpn3Tn6lqAi-_bbbNXZ38JVNTLUg/viewform?usp=sf_link).

---

### **Diagrami primerov uporabe: prvi korak v svet UML-ja**

Univerzalni modelirni jezik UML uporabljamo tudi pri procesu izdelave programske opreme za modeliranje oz. predstavitev različnih vidikov želene programske rešitve. S tem omogočimo abstrakcijo sistema, tako da se lažje osredotočimo na rešitve posameznih delov problema, hkrati pa vzdržujemo konsistentni model celotnega sistema.

Webinar predstavi osnove modelirnega jezika UML in njegovo uporabo s poudarkom na diagramih primerov uporabe, ki so osnovni diagrami za zapis funkcionalnosti sistema in nudijo visokonivojski pogled na sistem. Zaradi svoje enostavnosti omogočajo tudi nekoliko bolj formalen način komunikacije z naročnikom in usklajevanja zajetih uporabniških zahtev. Na njih nato gradimo nadaljnji razvoj sistema. V okviru webinarja bomo spoznali postopek izdelave diagrama primerov uporabe na realnem problemu.

**Zakaj se udeležiti webinarja?**

Webinar je namenjen razvijalcem programskih rešitev, ki bi želeli spoznati osnove modelirnega jezika UML in osnovne diagrame za zapis uporabniških zahtev, tj. diagrame primerov uporabe. Webinar je lahko zanimiv tudi za druge poslušalce (tudi neračunalničarje), saj bodo spoznali enega od načinov za grafični prikaz želenega delovanja sistema, kar jim lahko pomaga pri razumevanju in komunikaciji z razvijalci programskih rešitev.

Izvajalka: viš. pred. dr. Alenka Kavčič

*\*Torek, 21. 4., ob 17.00.*

PRIJAVI SE [TUKAJ](https://docs.google.com/forms/d/e/1FAIpQLSc4vDunfh9uoRDgp2PIqxzZeUUgFnsvFCfQZhAkhExK15avEw/viewform?usp=sf_link).

---

### **Kako z biometrijo prepoznajo vašo identiteto?**

Z napredkom tehnologije se vedno več govori tudi o biometriji. S pomočjo biometrije namreč prepoznavamo ljudi na podlagi različnih modalnosti kot je obraz, mrežnica, šarenica, uhlji, prstni odtis, glas … Trenutno izjemno popularno je odklepanje mobilnih telefonov s prstnim odtisom in skeniranjem obraza, prstni odtis uporabljamo tudi za vstop v bančno aplikacijo na mobilnem telefonu, potrjujemo plačila aplikacij in še bi lahko naštevali.

Kako pa se ti podatki uporabljajo in kam se pridobljene identitete shranjujejo? Vas zanima, kako izgledajo baze teh biometričnih podatkov, kako jih obdelujejo in kaj pomeni za posameznika, če je shranjen v določeni bazi? Kaj pa pomeni, ko teh podatkov ne shranijo na primeren način? In kaj storiti, če jih nekdo ukrade? Na webinarju bomo odgovorili na zastavljena vprašanja in vam predstavili osnove biometrije.

**Zakaj se udeležiti webinarja?**

Udeleženci bodo pridobili jasnejšo sliko o tem, kaj biometrija sploh je in kaj se dogaja v zakulisju. Želimo vas pozvati k odgovorni uporabi naprav, ki pridobivajo vaše biometrične podatke in razširiti zavedanje o pozitivnih in negativnih posledicah hitrega vzpona biometrije.

Izvajalec: as. Žiga Emeršič, mag.

*\*Četrtek, 23. 4., ob 17.00.*

PRIJAVI SE [TUKAJ](https://docs.google.com/forms/d/e/1FAIpQLSdb_EiJzlRbTGKHN7FJtayRBIxeps7qncwAnrmCHNhtIM3EJQ/viewform?usp=sf_link).

---

### **E-identiteta**

Izvajalec: as. Žiga Emeršič, mag.

*\*Torek, 28. 4., ob 17.00.*

PRIJAVI SE [TUKAJ](https://docs.google.com/forms/d/e/1FAIpQLSeAsyUDyRKxGiR2UBHkQuNRu-4j5JyGzcA6-45OI1gjX3xKcg/viewform?usp=sf_link).

---

### **Uvod v umetno inteligenco in strojno učenje**

Namen webinarja je predstaviti globoko učenje in računalniški vid kot omogočitveno tehnologijo za razvoj novih produktov in reševanje mnogih izzivov na različnih področjih. Z razvojem metod globokega učenja se je namreč uspešnost in robustnost pristopov računalniškega vida v zadnjih nekaj letih izredno izboljšala. To omogoča uporabo te tehnologije ne samo v omejenih predvidljiv pogojih, temveč tudi v vse bolj raznovrstnih okoljih. Področja uporabe so se razširila tako v industrijskem okolju, kot tudi na različna področja vsakdanjega življenja. Na kratko bomo udeležence seznanili z osnovnimi koncepti in delovanjem globokega učenja v računalniškem vidu, poudarek pa bo na predstavitvi konkretnih primerov uporabe in predaji praktičnih izkušenj pri razvoju tovrstnih rešitev.

**Zakaj se udeležiti webinarja?**

Udeleženci se bodo seznanili z računalniškim vidom in globokim učenjem ter spoznali nove možnosti za reševanje obstoječih problemov, s katerimi se srečujejo, in se seznanili s tehnologijo, ki nudi potencial za morebitne nove poslovne priložnosti v obliki novih izdelkov in storitev.

Izvajalca: izr. prof. dr. Danijel Skočaj in Domen Tabernik, raziskovalec

*\*Četrtek, 30. 4., ob 17.00.*

PRIJAVI SE [TUKAJ](https://docs.google.com/forms/d/e/1FAIpQLSeKmSeSef8Uih7d-KW443wAZgZ8z0Agx-YVFYJ7-4adibt6kw/viewform?usp=sf_link).