---
title: Rudarjenje in organizacija  besedil
date: 2019-11-11T10:29:38.943Z
bgImage: /uploads/agreement-2642610_1920.jpg
image: /uploads/text-mining-icon-2793702_1280.png
type: izobrazevanje
aktualno: true
preteklo: false
dateStart: 2019-11-11T10:29:38.961Z
dates:
  - 2020-02-03T15:30:00.000Z
  - 2020-02-04T15:30:00.000Z
summary: >-
  Količina podatkov, ki jih zajamemo dnevno, se je v zadnjih desetih letih
  povečala za nekaj velikostnih razredov. Poleg kopičenja podatkov v okviru
  družbenih medijev, k temu pripomore tudi izjemen razmah interneta stvari. Ta
  skorajda sleherni stvari omogoča prejem, generiranje in pošiljanje podatkov.
  Če so bile relacijske baze še pred kratkim edini in osnovni način
  shranjevanja, dandanes to ne velja več. Na izobraževanju vam bomo predstavili,
  kaj so ključne omejitve tradicionalnih sistemov in kako te omejitve rešujemo s
  sodobnimi, podatkovno intenzivnimi sistemi.
---
Količina podatkov, ki jih zajamemo dnevno, se je v zadnjih desetih letih povečala za nekaj velikostnih razredov. Poleg kopičenja podatkov v okviru družbenih medijev, k temu pripomore tudi izjemen razmah interneta stvari. Ta skorajda sleherni stvari omogoča prejem, generiranje in pošiljanje podatkov. Če so bile relacijske baze še pred kratkim edini in osnovni način shranjevanja, dandanes to ne velja več. Uveljavljajo se alternativni načini, ki jih odlikuje visoka razpoložljivost ne glede na število uporabnikov in količino podatkov. Na izobraževanju vam bomo predstavili, kaj so ključne omejitve tradicionalnih sistemov in kako te omejitve rešujemo s sodobnimi, podatkovno intenzivnimi sistemi.

**Dvodnevno izobraževanje bo potekalo v ponedeljek in torek, 3. in 4. februarja, od 16.30 do 20.30 v Akademiji FRI** (Večna pot 113, Ljubljana). Z nami bo dr. Slavko Žitnik.

Prijavnina:

* Posamezniki: **300 €** + DDV
* Člani Kluba alumnov UL: **250 €** + DDV
* Člani Kluba alumnov FRI: **220 €** + DDV
* Študenti: **100 €** + DDV

Cena zajema:

* izvedbo izobraževanja,
* zapiske z dodatno razlago, ilustracijami in primeri,
* certifikat Akademije FRI,
* malico.

**Vsebina:**

* Veliki podatki in izzivi pri njihovem obvladovanju.
* Podatkovno intenzivni sistemi.
* Primerjava podatkovnih modelov (relacijski, dokumentni, graf) njihovih prednosti in slabosti.
* Primerjava tradicionalnih relacijskih in noSQL podatkovnih baz.
* Primeri noSQL podatkovnih baz.
* Osnove Hadoop ekosistema (Spark, Nifi, Kafka, HBase, Solr …) za delo z velikimi količinami podatkov.

**Za koga?**

Izobraževanje je primerno za vse, ki se ukvarjate z razvojem informacijskih sistemov, hranjenjem in obdelavo podatkov ter vodstvenim delavcem, ki sprejemate odločitve o tehnologijah in arhitekturah informacijskih sistemov.

**Po izobraževanju boste …**

… vedeli, kako se spoprijeti z velikimi količinami podatkov, kako zagotoviti, da bodo vaše rešitve razširljive in ne bodo omejene s količino podatkov in številom uporabnikov, kako izbirati med vrstami sistemov za upravljanje s podatkovnimi bazami, kako se odločiti za najbolj ustrezen podatkovni model, kako razvijati podatkovno intenzivne sisteme ipd.

**Predznanja:**

Zaželeno je poznavanje osnov razvoja informacijskih sistemov ter sistemov za upravljanje s podatkovnimi bazami. Kot nadaljevanje priporočamo izobraževanja iz skupine “Uporaba Hadoop ekosistema za zajem, hrambo, procesiranje in vizualizacijo velikih količin podatkov”, v okviru katerih lahko spoznate konkretna orodja, kot so Druid, Lucene/Solr, Neo4j, Kafka, Nifi, HiveMQ, Spark, Superset in Grafana.
