---
title: Globoko učenje v računalniškem vidu
date: 2019-11-11T09:01:45.927Z
bgImage: /uploads/agreement-2642610_1920.jpg
image: /uploads/artificial-neural-network-3501528_1920.png
type: izobrazevanje
aktualno: true
preteklo: false
dateStart: 2019-12-04T15:30:00.000Z
dates:
  - 2019-12-04T15:30:00.000Z
  - 2019-12-05T15:30:00.000Z
prijavnica: >-
  https://docs.google.com/forms/d/e/1FAIpQLSfL6uA70SazJGoKhZHzSGQWFgNs-3zOWcQNAsBMdocf9cIM4w/viewform?usp=sf_link
summary: >-
  Namen izobraževanja je predstaviti globoko učenje in računalniški vid kot
  omogočitveno tehnologijo za razvoj novih produktov in reševanje mnogih izzivov
  na različnih področjih. Na kratko bomo udeležence seznanili z osnovnimi
  koncepti in delovanjem globokega učenja v računalniškem vidu, poudarek pa bo
  na predstavitvi konkretnih primerov uporabe in predaji praktičnih izkušenj pri
  razvoju tovrstnih rešitev.
---
Namen izobraževanja je tako predstaviti globoko učenje in računalniški vid kot omogočitveno tehnologijo za razvoj novih produktov in reševanje mnogih izzivov na različnih področjih. Na kratko bomo udeležence seznanili z osnovnimi koncepti in delovanjem globokega učenja v računalniškem vidu, poudarek pa bo na predstavitvi konkretnih primerov uporabe in predaji praktičnih izkušenj pri razvoju tovrstnih rešitev.

**Dvodnevno izobraževanje bo potekalo v sredo in četrtek, 4. in 5. decembra, od 16.30 do 20.30 v Akademiji FRI** (Večna pot 113, Ljubljana). Z nami bosta dr. Danijel Skočaj in Žiga Emeršič, mag.

Prijave potekajo do 2. 12. 2019.

**Prijavnina:**

* Posamezniki: 300 € + DDV
* Člani Kluba alumnov UL: 250 € + DDV
* Člani Kluba alumnov FRI: 220 € + DDV
* Študenti: 100 € + DDV

Cena zajema:

* izvedbo izobraževanja,
* zapiske z dodatno razlago, ilustracijami in primeri,
* certifikat Akademije FRI,
* malico.

**Vsebina:**

* Uvod v računalniški vid in globoko učenje:
  * Kaj je to računalniški vid, globoko učenje oz. umetna inteligenca: seznanitev z glavnimi koncepti in osnovami delovanja
  * Pregled osnovnih funkcionalnosti računalniškega vida: detekcija, razpoznavanje, klasifikacija, segmentacija, idr.
* Primeri uporabe in pregled konkretnih rešitev:
  * Primeri uporabe na različnih področjih kot so: vizualna kontrola kvalitete v industriji in nadzor industrijskih procesov, logistika, marketing, mobilne aplikacije, promet in avtonomna vožnja, medicina in diagnostika, šport, kmetijstvo idr.
  * Pregled konkretnih rešitev: detekcija napak na površinah industrijskih (pol)izdelkov, detekcija udrtin na karoseriji avtomobilov, detekcija in štetje predmetov, detekcija prometnih znakov, klasifikacija kakovosti izdelkov, vizualno sledenje, anonimizacija obrazov in registrskih tablic, detekcija ovir, segmentacija slik, biometrija, ocenjevanje starosti na podlagi rentgenskih slik, idr.
* Demonstracija delovanja na nekaterih problemih:
  * Prikaz delovanja nekaterih rešitev v živo
  * Diskusija o zmogljivostih ter omejitvah računalniškega vida
  * Diskusija o potencialnih rešitvah računalniškega vida:
  * Interaktivna diskusija o konkretnih problemih in morebitnih rešitvah
  * Praktični nasveti za uvedbo rešitev računalniškega vida in globokega učenja

**Za koga?**

Izobraževanje je namenjeno vodstvenemu kadru, vodjem razvoja, projektov, proizvodnje, informatike, marketinga, tehničnim direktorjem, vodjem digitalizacije, načrtovalcem rešitev, oz. vsem, ki sodelujejo pri snovanju in odločanju o uvedbi novih tehnologij v poslovanje podjetja.

**Po izobraževanju boste …**

… vedeli, kaj je globoko učenje (oz. strojno učenje, oz. umetna inteligenca) in kaj je računalniški vid.
… vedeli, kakšne probleme se rešuje z globokim učenjem in računalniškim vidom.
… poznali prednosti in omejitve ter koristi, ki jih prinaša ta tehnologija.
… prepoznali zmožnosti in koristi računalniškega vida ter globokega učenja.
… prepoznali potencialno uporabo te tehnologije podjetju.
… poizkušali oceniti koristi, ki jih takšna uporaba prinese.

**Predznanja:**

Posebno predznanje ni potrebno, saj bodo predavanja nudila vse potrebne informacije.
