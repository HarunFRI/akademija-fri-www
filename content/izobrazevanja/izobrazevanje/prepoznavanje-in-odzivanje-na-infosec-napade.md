---
title: Prepoznavanje in odzivanje na InfoSec napade
date: 2019-10-29T10:20:00.000Z
bgImage: /uploads/agreement-2642610_1920.jpg
image: /uploads/security-3728124_1920.jpg
type: izobrazevanje
aktualno: true
preteklo: false
dateStart: 2019-11-25T15:30:00.000Z
dates:
  - 2019-11-25T15:30:00.000Z
  - 2019-11-26T15:30:00.000Z
prijavnica: >-
  https://docs.google.com/forms/d/e/1FAIpQLSceGaOPEneT-kWGjZqWcmRGLcBPCr3qLEHBWhuCpLprFrIrCQ/viewform?usp=sf_link
summary: >-
  Poglobili se bomo v načine varovanja podjetja pred napadi in načine pravilnega
  odzivanja na napade znotraj pravnih okvirjev. Zanimala nas bo tudi
  komunikacija z nadrejenimi in prijavitelji napada, kot tudi svetovanje službi,
  ki skrbi za človeške vire, ter pravnim in PR službam.
---
Poglobili se bomo v načine varovanja podjetja pred napadi in načine pravilnega odzivanja na napade znotraj pravnih okvirjev. Zanimala nas bo tudi komunikacija z nadrejenimi in prijavitelji napada, kot tudi svetovanje službi, ki skrbi za človeške vire, ter pravnim in PR službam. 

**Dvodnevno izobraževanje bo potekalo v ponedeljek in torek, 25. in 26. novembra, od 16.30 do 20.30 ure v Akademiji FRI (Večna pot 113, Ljubljana).** 

Z nami bo [dr. David Modic](https://akademijafri.si/izvajalci/david-modic/), ki se z računalniško varnostjo in posebnostmi Medmrežja ukvarja že dvajset let. Na Univerzi v Cambridgeu je opravil usposabljanje za vodenje CERT (Computer Emergency Response Team), kjer je do pred kratkim opravljal funkcijo namestnika direktorja CamCERT, zadolženega za človeške vire. V računalniškem laboratoriju Univerze v Cambridgeu je bil tudi zaposlen kot raziskovalec, raziskoval pa je spletne prevare in psihološke mehanizme informacijske varnosti. V zadnjih letih je svetoval brazilski finančni policiji, japonski policiji, litvanskemu ministrstvu za obrambo in britanski vladi. 

PRIJAVNINA: 

* Posamezniki: **300,00 €** + DDV
* Člani Kluba alumnov UL: **250,00 €** + DDV
* Člani Kluba alumnov FRI: **220,00 €** + DDV
* Študenti: **100,00 €** + DDV

Cena zajema:

* izvedbo izobraževanja,
* zapiske z dodatno razlago, ilustracijami in primeri,
* certifikat Akademije FRI,
* malico.

**Vsebina:**

* Osvežitev izrazoslovja.
* Varovanje podjetja pred napadom (OSINT, penetracijsko testiranje lastne infrastrukture, baze podatkov o vdorih, sodelovanje s CERTi, stalno posodabljanje znanja, posodabljanje strojne in programske opreme, razvoj varnostnih politik, primeri dobre prakse …).
* Prepoznavanje incidentov (pregled netflow dnevnikov, etično sledenje napadu, uporaba namenskih spletnih strani, ki analizirajo napade …).
* Odzivi na napade znotraj pravnih okvirjev - kako zaustaviti napadalce in pri tem ne končati v ječi, ker smo mi kršili zakonodajo?
* Komunikacija z nadrejenimi o incidentu in njegovih posledicah.
* Svetovanje pravnim in PR službam ter službi, ki skrbi za človeške vire.
* Komunikacija s prijaviteljem napada.
* Odgovorno razkrivanje napadov (i. e. Responsible disclosure).

**Za koga?**
Izobraževanje je namenjeno tehničnemu osebju – sistemskim administratorjem, CISO, CTO, vodjem in članom skupin, ki se v podjetju odzivajo na incidente, torej CERT v generičnem smislu besede.

**Po izobraževanju boste …**

… znali prepoznati vektor napada in model grožnje na tehničnem nivoju.

… znali izvajati preventivne ukrepe.

… poznali pooblastila, dolžnosti in odgovornosti, ki jih ima posameznik, ki skrbi za informacijsko varnost.

… seznanjeni s komunikacijskimi prvinami, ko poročamo o napadih svojim nadrejenim.

… poznali postopke, ki bodo z večjo verjetnostjo zagotovili, da nam bodo zaposleni še kdaj poročali o incidentih.

… prepoznali etične odgovornosti o razkrivanju incidentov.
