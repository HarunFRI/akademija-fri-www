---
title: Blaž Zupan
firstName: Blaž
lastName: Zupan
date: 2019-04-19T00:00:00.000Z
bgImage: images/background/page-title.jpg
image: uploads/team_blaz_zupan.jpg
linkedinURL: 'https://si.linkedin.com/in/bzupan'
phone: +386 1 479 8238
email: blaz.zupan@fri.uni-lj.si
redirect: ''
---
Dr. Blaž Zupan je redni profesor na Fakulteti za računalništvo in informatiko Univerze v Ljubljani ter vodja Laboratorija za bioinformatiko. Predava in raziskuje na področju odkrivanja znanj iz podatkov, tovrstne tehnike pa v raziskovalnih projektih laboratorija uporabljajo predvsem na področjih biomedicine. Veseli ga gradnja intuitivnih programskih sistemov za podatkovno analitiko in tehnike zlivanja podatkov, ki jih testirajo in uporabljajo naši partnerji doma in v tujini. Eden od teh je [Baylor College of Medicine](https://www.bcm.edu/), kjer je gostujoči profesor.

Blaž uživa v načrtovanju aplikacij in programiranju. Je soavtor programa za podatkovno analitiko [Orange](https://orange.biolab.si/), programa za interaktivno pregledovanje izraznih profilov genov dictyExpress, spletnega programa za odkrivanje genskih mrež [GenePath](http://genepath.biolab.si/) in knjižnice za matrično faktorizacijo [Nimfa](http://nimfa.biolab.si/). Pri razvoju programov za bioinformatično analizo podatkov sodelujejo tudi z laboratorijskim spin-offom [Genialis](http://www.genialis.com/).

**V medijih**

Delo - [Najprej bi v šolah prepovedal PowerPoint](https://www.vecer.com/najprej-bi-v-solah-prepovedal-powerpoint-6382491)
RTV Slovenija - [Umetna inteligenca spreminja svet](https://www.rtvslo.si/znanost-in-tehnologija/umetna-inteligenca-spreminja-svet/441933)
