---
title: Sofinanciranje izobraževanj
date: 2019-07-12T16:17:15.644Z
bgImage: /uploads/agreement-3489902_1920.jpg
exposed: true
image: /uploads/agreement-3489902_1920.jpg
---
Javni sklad RS za podjetništvo je objavil poziv za sofinanciranje (vavčerje) stroškov usposabljanja za dvig digitalnih kompetenc. S tem želijo mikro, mala in srednje velika podjetja spodbuditi, da bi za svoje zaposlene in vodstvene kadre zagotovila ustrezna znanja s področij digitalizacije.

**Slovenski podjetniški sklad tako usposabljanja sofinancira v višini do 60 %!**

Usposabljanja si lahko izberete izključno iz Kataloga usposabljanj, ki je objavljen na [spletni strani DIHS](https://dihslovenia.si/usposabljanja/) (Digitalno inovacijsko stičišče Slovenije).

* Prijavitelj mora v usposabljanje vključiti najmanj 20 % zaposlenih. V kolikor ima podjetje 5 ali manj kot 5 zaposlenih, mora zagotoviti usposabljanje za vsaj 1 zaposlenega.
* Upravičeni stroški: stroški usposabljanj (stroški zunanjega izvajalca). Strošek DDV ni upravičen strošek.
* Prijavitelju se do leta 2023 lahko izplača največ 20.000 EUR po tem javnem pozivu; pri čemer lahko pridobi prijavitelj največ 1 vavčer na leto do 10.000 EUR.
* Subvencija: minimalna 1.000 EUR, maksimalna 9999,99 EUR (oz. do 60 %).
* Upravičenost stroškov in izdatkov traja od 5. 4. 2019 do 30. 9. 2023.

Več o sofinanciranju si lahko preberete na [povezavi](https://akademijafri.si/izobrazevanja/sofinanciranje/).
